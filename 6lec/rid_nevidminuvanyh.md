#Рід невідмінюваних іменників

<table>
 <tr><td colspan="2">Не відмінюються:
<ul><li><i><b>іншомовні слова з кінцевим голосним:</b> метро, пюре, меню</i> (але ПАЛЬТО, ПАЛЬТА, ПАЛЬТОМ, ПАЛЬТА…);</li>
	<li><i><b>жіночі прізвища, які закінчуються на приголосний та -о</i></b> (чоловічі відмінюються!): <i>подарував Алісі Гончар, зустрівся з Іриною Мисько,</i> але <i>подарував Іванові Гончару, зустрівся з Ігорем Миськом;</i></li>
	<li><i><b>російські прізвища на -ово, -аго, -их:</b> бачу Ігоря Черних; працював із Зоєю Черних;</i></li>
	<li><i><b>деякі абревіатури й складноскорочені слова:</b> до НДІ, завскладу, замдекана, але ЛАЗом.</i></li></ul>
 </td></tr>
 <tr><td class="row-span" rowspan="2" valign="top" width="23%">1. Назви осіб – за віднесеністю до статі</td>
 <td><b>Ч.р.:</b> <i>аташе</i> (консультант при дипломатичному представництві), <i>буржуа</i> (представник класу буржуазії), <i>денді</i> (вишукано, пишно й модно одягнена людина; франт), <i>імпресаріо</i> (організатор концертів), <i>конферансьє</i> (артист, що веде концерт), <i>кутюр’є</i> (розробник одягу), <i>кюре</i> (католицький священик у Франції та Бельгії),<i> маестро, месьє, папараці</i> (світський фотохронікер), <i>портьє</i> (швейцар у готелі), <i>рантьє</i> (особа, що живе за рахунок доходів від цінних паперів), <i>рефері, тифозі</i> (спортнивний уболівальник в Італії), <i>тореро</i> (учасник бою биків), <i>шансонсьє</i> (естрадний співак), <i>япі</i> (освічена людина в США, яка прагне зробити кар’єру).</td>
</tr>
 <tr><td><b>Ж.р.:</b> <i>леді, інженю</i> (акторка, яка грає ролі наївних дівчат),<i> міс, мадам, фрау</i></td></tr>
 <tr><td>2. Назви тварин,  птахів – іменники ч. р. (можливе розрізнення статі)</td>
 <td>кенгуру, колібрі, шимпанзе; але <i>ця роздратована шимпанзе</i> (про самицю)
<b>УВАГА! Назви риб – жіночого роду:</b> гурамі, івасі, путасу, фугу.
<b>Муха</b> цеце (ж.р.).</td></tr>
 <tr><td valign="top">3. Назви неістот – іменники середнього роду</td><td>Авокадо, безе, адажіо, галіфе, амплуа.<br>
<b>УВАГА!</b>
<ul><li><b>назви мов – ж.р.:</b> бенгалі, гінді, комі;</li>
<li><b>назви вітрів – ч.р.:</b> грего, майстро, памперо, солано, сироко, торнадо;</li>
<li><b>деякі інші назви, зокрема:</b> авеню (вулиця); альма-матер (університет); бере (груша); боржомі (вода); кольрабі (капуста); салямі (ковбаса); бері-бері (хвороба); капітель (верхня частина колони) – <b>ж.р.</b>; барбекю (страва); сулугуні (сир); бенді (хокей із м’ячем); кабукі (театр); кантрі (стиль у музиці); шимі (танець); багі (гоночний автомобіль) – <b>ч.р.</b></li></ul></td></tr>
 <tr><td>4. Власні назви – рід за родовою назвою</td><td><i>Чилі, Гаїті</i> (країна) – ж.р.; <i>Капрі, Кюсю</i> (острів) – ч.р.; <i>Міссурі, Міссісіпі</i> (ріка) – ж.р.; <i>Сочі, Есасі</i> (місто) – с.р. </td></tr>
 <tr><td>5. Абревіатури – за родом опорного слова</td><td>ГЕС (станція) – ж.р.; НТУ (університет) – ч.р.; УЗД (ультразвукове дослідження) – с.р.</td></tr>
 <tr><td class="row-span" rowspan="2">6. Складні іменники</td><td>1) за родом відмінюваного слова в іменниках з одним незмінним компонентом: <i>кафе-автомат</i> (ч.р.); <i>крем-сода</i> (ж.р.); <i>програма-максимум</i> (ж.р.);</td></tr>
 <tr><td>2) за родом слова, яке має ширше значення в іменниках із двома відмінюваними компонентами: <i>диван-ліжко</i> (ч.р.); <i>замок-блискавка</i> (ч.р.); <i>музей-квартира</i> (ч.р.); <i>виставка-продаж</i> (ж.р.); <i>сукня-костюм</i> (ж.р.); <i>крісло-гойдалка</i> (с.р.).</td></tr>
 <tr><td colspan="2"><center>Деякі невідмінювані іменники можуть належати до <b>двох родів:</b></center><br>
Цей і ця протеже, веселий і весела <i>хіпі (гіпі)</i>, складна і складне <i>есперанто</i> (штучна мова), міцний і міцне <i>бренді</i>, запальний і запальне <i>па-де-де, па-де-труа, сиртакі</i> (танці), загадковий і загадкова <i>візаві</i> (той, хто перебуває навпроти).</td></tr>
 <tr><td colspan="2"><b>НЕ ЗАБУВАЙТЕ! Іменник пальто в українській мові відмінюється</b> (пальто, пальтом тощо).</td></tr>
</table>

<quiz name="Запитання та завдання">
	<question>
        <p>Правильно поєднано всі прикметники з іменниками в рядку</p>
        <answer> жахливий нероба, повноводе Конго, смачне драже</answer>
        <answer> прудкий хлоп'я, немолода леді, корисне алое</answer>
        <answer correct> темний тунель, далека путь, провідний інженер</answer>
        <answer> незаселена Сибір, малий соня, дороге піаніно</answer>
        <answer> радісне кенгуру, смачне пюре, різнобарвне панно</answer>
    </question>
    <question>
        <p>Правильно поєднано всі прикметники з іменниками в рядку</p>
        <answer> стійка гуаш, інформативне інтерв'ю, гостра біль</answer>
        <answer correct> прекрасний фламінго, вітальний туш, ароматний шампунь</answer>
        <answer> гостинний Осло, запашне какао, велике кімоно</answer>
        <answer> чарівна пані, надокучлива цеце, дороге кольрабі</answer>
        <answer> третій степінь, колоритна Перу, вчена ступінь</answer>
    </question>
</quiz>

