#Пароніми

<center><b>ГРУПИ СЛІВ У ЛЕКСИЦІ</b></center>


<table>
<col width="20%">
<col width="40%">
<col width="40%">
<tr>
<td>1. Акціонерний і акціонерський</td>
<td>Акціонерний – той, що стосується акцій, заснований на них. Акціонерне товариство.</td>
<td>Акціонерський – той, що належить, властивий акціонерам. Акціонерські внески.</td>
</tr>
<tr>
  <td>2. Апендикс і апендицит</td>
  <td>Аппендикс – червоподібний відросток сліпої кишки людини та деяких хребетних тварин. Видалити апендикс.</td>
  <td>Апендицит – запалення апендикса. Хворіти на апендицит.</td>
</tr>
  <tr>
    <td>3. Аргументація і аргументування</td>
    <td>
      Аргументація – 1. Наведення доказів на користь чогось. Переконлива аргументація.<br>
      2. Сукупність аргументів. Положення підкріплені солідною аргументацією.
    </td>
    <td>Аргументування – наведення доказів на користь чогось. Переконливе аргументування.</td>
  </tr>
  <tr>
    <td>4. Вдача і удача</td>
    <td>Вдача – сукупність психічних особливостей людини, які виявляються в її діях, поведінці, характері; нахил, звичка (також про тварин).</td>
    <td>
    Удача – позитивний, бажаний наслідок чогось; успіх. Рибальська, мисливська удача.
    </td>
  </tr>
  <tr>
	<td>5. Веліти і воліти</td>
  <td>Веліти – вимагати, наказувати. Веліли працювати.</td>
  <td>Воліти – хотіти, бажати. Волію знати всю правду.</td>
  </tr>
  <tr>
	<td>6. Виборний і виборчий</td>
	<td>
    Виборний – що визначається чи обирається голосуванням. Виборна особа, виборна посада, виборне начало.
  </td>
  <td>
    Виборчий – пов’язаний з виборами, з місцем, де вони відбуваються, з правовими нормами, які встановлюють порядок їх проведення. Виборча кампанія, виборчий блок, виборча дільниця, виборчий бюлетень, виборче право.
  </td>
  </tr>
  <tr>
  	<td>7. Відчуття і почуття</td>
	  <td>
      Відчуття – відображення мозком людини властивостей предметів об’єктивної дійсності, які безпосередньо впливають на органи чуття; стан подразнюваного організму. Зорові відчуття. Відчуття холоду. Крім того, це й відчування чого-небудь, а також передчуття. Відчуття кольору. Відчуття небезпеки.
    </td>
	<td>Почуття – чітке і ясне усвідомлення чогось у сфері психіки, моралі; емоції, вияви душевного стану. Почуття обов’язку. Почуття любові. У таких випадках замінювати почуття на відчуття не бажано, бо може викривитися зміст.</td>
  </tr>
  <tr>
	<td>8. Воєнний і військовий</td>
  	<td>Воєнний – пов’язаний з війною. Воєнний стан, воєнна загроза, воєнна перемога</td>
	 <td>
      Військовий – той, що стосується війська. Військова доктрина, військова частина, військова таємниця, військові маневри.
    </td>
  </tr>
  <tr>
  	<td>9. Впізнавати і пізнавати</td>
	<td>
    Впізнавати можна те, що вже бачив (знав) коли-небудь. Впізнавати людину, предмет, річ тощо.
  </td>
	<td>
   Пізнавати – це осягати певні явища дійсності, діставати істинне уявлення про кого-небудь чи що-небудь.
  </td>
  </tr>
   <tr>
  	<td>10. Грати роль і відігравати роль</td>
	<td>
    Вислів грати роль доречний у застосуванні до акторів або до людей, які видають себе за когось.
  </td>
  <td>
    У переносному значенні використовуємо словосполучення відігравати роль. «Суспільство відіграє велику роль у становленні особистості».
  </td>
  </tr>
   <tr>
  	<td>11. Гривна і гривня</td>
	<td>
  Гривна – металева шийна прикраса у вигляді обруча, наприклад: Кольє нагадують давньоруські гривни.
  </td>
  <td>Гривня – грошова одиниця України.</td>
  </tr>
  <tr>
    <td>12. Громадський та громадянський</td>
    <td>Громадський походить від іменника громада й означає «належний до певного колективу людей». Громадські організації, громадський будинок, громадська думка.</td>
    <td>Громадянський – той, що стосується громадянина як члена суспільства, а також усього громадянства. Громадянські права, громадянська мужність, громадянська совість.</td>
  </tr>
  <tr>
    <td>13. Дипломант і дипломат</td>
    <td>Дипломантом називають того, хто працює над дипломним проектом, пише дипломну роботу. Це також особа, відзначена дипломом за видатні успіхи в якійсь царині. Дипломант міжнародного конкурсу піаністів.</td>
    <td>Дипломат – службовець, наділений урядовими повноваженнями для зносин з іншими державами. Переносно дипломат – людина, котра продумано й уміло діє в стосунках із іншими. Тонкий дипломат.</td>
  </tr>
  <tr>
    <td>14. Дружний і дружній</td>
    <td>Дружний – згуртований, одностайний. Дружний колектив. Дружна родина.</td>
    <td>Дружній – товариський, приязний. Дружній тон. Дружнє ставлення.</td>
  </tr>
  <tr>
    <td>15. Експонат і експонент</td>
    <td>Експонат – предмет, продукція, що їх показують на виставці або виставляють у музеї для огляду. Цікаві експонати. Музейний експонат.</td>
    <td>Експонент – особа чи організація, котрі демонструють експонати. Десятки експонентів.</td>
  </tr>
  <tr>
    <td>16. Заборонений і заборонний</td>
    <td>Заборонений – дієприкметник від заборонити. Заборонена література.</td>
    <td>Заборонний – той, що стосується заборони, забороняє. Заборонний дорожній знак.</td>
  </tr>
  <tr>
    <td>17. Збитковий і збиточний</td>
    <td>Збитковий – той, що завдає матеріальних втрат; невигідний. Збиткове господарство, збиткове виробництво, збиткове підприємство, збиткове видання.</td>
    <td>Збиточний (збитошний) – здатний на прикрі вчинки; пустотливий; що виражає лукавство.</td>
  </tr>
  <tr>
    <td>18. Зіткнення і сутичка</td>
    <td>Зіткнення – дія за значенням зіткнутися – наткнутися на когось, щось, несподівано зустрітися з ким-небудь тощо.</td>
    <td>Сутичка – 1. Гостра суперечка;<br>
    сварка. 2. Невеликий короткочасний бій.</td>
  </tr>
  <tr>
    <td>19. Зумовлювати й обумовлювати</td>
    <td>Зумовлювати – це спричиняти, викликати щось: «Гарна оплата зумовила і якісну роботу».</td>
    <td>Обумовлювати – встановлювати (в угодах, договорах тощо) певні умови, строки, показники.</td>
  </tr>
  <tr>
    <td>20. Кандидат і кандидатура</td>
    <td>Кандидат – той, кого намічено для обрання, призначення або прийняття кудись; науковий ступінь. Кандидат у депутати, кандидат на голову правління, кандидат історичних наук.</td>
    <td>Кандидатура – особа, названа або висунута як кандидат; права або можливість для когось виступати в цій іпостасі.</td>
  </tr>
  <tr>
    <td>21. Кампанія і компанія</td>
    <td>Кампанія. 1. Сукупність воєнних операцій у визначений період часу, що мають певну стратегічну мету.<br>
    2. Сукупність заходів для здійснення в певний період якого-небудь важливого громадсько-політичного або господарчого завдання (наприклад, виборча кампанія).</td>
    <td>Компанія. 1. Те саме, що товариство.<br>
    2. Торговельне або промислове товариство, що об&#39;єднує підприємців; спілка.</td>
  </tr>
  <tr>
    <td>22. Книжковий і книжний</td>
    <td>Книжковий – той, що стосується книжки, пов’язаний з нею, з виданням і розповсюдженням літератури тощо. Книжкова обкладинка, книжкова виставка, книжкова шафа, книжкова графіка.</td>
    <td>Книжний – характерний для літературно-писемного викладу, не властивий живій мові; узятий, запозичений з книжок. Книжний стиль, книжні знання.</td>
  </tr>
  <tr>
    <td>23. Комунікативний і комунікаційний</td>
    <td>Комунікативний – той, що стосується спілкування за допомогою мови. Комунікативний засіб.</td>
    <td>Комунікаційний – той, що стосується шляхів сполучення, ліній зв’язку. Комунікаційні шляхи.</td>
  </tr>
  <tr>
    <td>24. Комфортабельний і комфортний</td>
    <td>Прикметник комфортабельний передає переважно зовнішній комфорт, побутові зручності.<br>
Комфортабельна квартира, комфортабельний автобус (тролейбус), комфортабельні меблі.</td>
    <td>Прикметник комфортний вживається для характеристики не лише побутових вигод, а й внутрішнього стану людини.<br>
        Комфортний відпочинок, комфортне середовище.</td>
  </tr>
  <tr>
    <td>25. Корисливий і корисний</td>
    <td>Корисливий – той, хто прагне наживи, власної вигоди (про людину).</td>
    <td>Корисний – який дає користь. Корисні продукти, корисні поради.</td>
  </tr>
  <tr>
    <td>26. Мимохідь і мимохіть</td>
    <td>Мимохідь – минаючи щось, побіжно.</td>
    <td>Мимохіть – мимоволі, несвідомо</td>
  </tr>
  <tr>
    <td>27. Музичний і музикальний</td>
    <td>Музичний – який стосується музики як виду мистецтва, використовуваний для неї (музичне виховання, музична вікторина, музичне училище).</td>
    <td>Музикальний – схильний до музики, має здатність тонко сприймати її, виконувати музичні твори (музикальний слух, музикальні пальці, музикальний голос).</td>
  </tr>
  <tr>
    <td>28. Нечисленний і незчисленний</td>
    <td>Нечисленний – який складається з невеликої кількості когось, чогось.</td>
    <td>Незчисленний – який складається з великої кількості когось, чогось; незліченний.</td>
  </tr>
  <tr>
    <td>29. Ожеледь і ожеледиця</td>
    <td>Ожеледь – шар льоду, який утворюється на деревах та будівлях внаслідок замерзання крапель дрібного дощу.</td>
    <td>Ожеледиця – шар льоду на землі, утворений внаслідок замерзання калюж.</td>
  </tr>
  <tr>
    <td>30. Особистий і особовий</td>
    <td>Особистий – індивідуальний, належний окремій особ. Особиста власність, особиста думка, особисте життя.</td>
    <td>Особовий – такий, що стосується особи взагалі, багатьох осіб. Особовий склад, особова справа (у відділі кадрів) та ін. Крім того, прикметник особовий уживається як граматичний термін: особове дієслово, особовий займенник.</td>
  </tr>
  <tr>
    <td>31. Паливо і пальне</td>
    <td>Паливо – горюча тверда, рідка або газоподібна речовина, що служить джерелом енергії. Збережене паливо, заготівля палива на зиму.</td>
    <td>Пальне – це паливо для двигунів внутрішнього згорання.</td>
  </tr>
  <tr>
    <td>32. Пам’ятник і пам’ятка</td>
    <td>Пам’ятник – скульптурна споруда на пам’ять або на честь когось чи чогось. Пам’ятник князеві Володимиру, проект пам’ятника Михайлові Грушевському, встановлення пам’ятника Лесі Українці.</td>
    <td>Пам’ятка – 1. Річ або об’єкт, що нагадує про когось, про щось.<br>
    2. Предмет матеріальної або духовної культури минулого. Історична пам’ятка, літературна пам’ятка, пам’ятка музичної культури, пам’ятка природи, Товариство охорони пам’яток історії та культури.<br>
    3. Невелика книжка чи аркуш із короткими настановами; інструкція. Пам’ятка водієві, пам’ятка туристові.<br>
    4. Церковна поминальна книжечка.</td>
  </tr>
  <tr>
    <td>33. Погідний і погодний</td>
    <td>Погідний – тихий, спокійний, погожий; переносно – безтурботний, урівноважений: погідне море, погідне небо, погідний настрій. «День був погідний і доволі теплий» (Богдан Лепкий).</td>
    <td>Погодний – що стосується погоди. Погодні умови, погодні прикмети.</td>
  </tr> 

  <tr>
    <td>34. Подовжувати і продовжувати</td>
    <td>Подовжувати – збільшувати в довжину. Подовжити шнур.</td>
    <td>Продовжувати – збільшувати в часі. Продовжити рейс, продовжити урок.</td>
  </tr>
  <tr>
    <td>35. Показний і показовий</td>
    <td>Показний – 1. Той, що привертає увагу позитивними якостями.<br>
        Показні видання. 2. Помітний,привабливий. Показний з себе.<br>
        3. Навмисний, підкреслений. Показна парадність.</td>
    <td>Показовий – 1. Характерний, типовий. Показовий приклад.<br>
        2. Прилюдний. Показовий суд.<br>
        3. Зразковий. Експериментально-показове господарство.</td>
  </tr>
  <tr>
    <td>36. Показник і покажчик</td>
    <td>Показник – свідчення, доказ, ознака чогось; переважно у множині – наочне вираження (в цифрах, графічно) досягнень, результатів чиєїсь праці. Показник зрілості, економічні показники.</td>
    <td>Покажчик – 1. Позначка, яка на щось показує. Покажчик дороги.<br>
        2. Довідкова книжка чи список. Алфавітний покажчик літератури. Покажчик слів.<br>
        3. Контрольно-вимірювальний прилад. Покажчик температури води.</td>
  </tr>
  <tr>
    <td>37. Приводити і призводити</td>
    <td>Приводити – допомагати чи примушувати йти за собою (приводити до хати), спонукати прибути куди-небудь (жадоба знань привела до школи), доводити до якогось стану (приводити в належний вигляд), або в значенні переносному – породити: «Нащо нас мати привела? Чи для добра? Чи то для зла?» (Тарас Шевченко).</td>
    <td>Призводити – коли йдеться про щось таке, що спричиняє певний негативний наслідок (наслідки): «Призвели до біди та й поховались» (Михайло Коцюбинський).</td>
  </tr>
  <tr>
    <td>38. Приголомшений і приголомшливий</td>
    <td>Приголомшений – 1. Дієприкметник від приголомшити. Приголомшений ударом.<br>
    2. Прикметник. Виражає замішання, пригніченість. Приголомшений вигляд.</td>
    <td>Приголомшливий – той, що приголомшує. Приголомшлива звістка.</td>
  </tr>
  <tr>
    <td>39. Регістр і реєстр</td>
    <td>Регістр (-у) – 1. Ділянка звукового діапазону. Звуки нижнього регістру.<br>
    2. Орган державного технічного нагляду за будівництвом і безпекою плавання суден. Діяльність регістру.<br>
    3. Регістр (-а). Розподільник, регулятор у деяких машинах і приладах; пристрій в обчислювальних апаратах.</td>
    <td>Реєстр (-у) – список, письмовий перелік когось, чогось; книга для записування, обліку. Внести до реєстру.</td>
  </tr>
  <tr>
    <td>40. Рідкий і рідкісний</td>
    <td>Рідкий – негустий; розташований нещільно один за одним або повторюється через певні проміжки часу тощо. Рідке тісто, рідкий гребінець, рідке волосся, рідкий туман, рідкі вибухи.</td>
    <td>Рідкісний – що трапляється, буває не часто; незвичайний. Рідкісна рослина, рідкісний випадок, рідкісна порада.</td>
  </tr>
  <tr>
    <td>41. Розділяти і поділяти</td>
    <td>Розділяти – як правило, ділити ціле на частини. Розділяти землю, межу, калач, стіл і т. ін.</td>
    <td>Поділяти – мати подібні переконання, погляди, почуття тощо. Поділяти радість, тугу, тривогу, думку, оптимізм, ідеологію, настрій, захоплення, позицію.</td>
  </tr>
  <tr>
    <td>42. Свідоцтво і свідчення</td>
    <td>Свідоцтво – офіційний документ.<br>
    Свідоцтво про народження.</td>
    <td>Свідчення – підтвердження чогось (факту, обставин тощо). Вірогідні свідчення, свідчення в суді.</td>
  </tr>
  <tr>
    <td>43. Становити і складати</td>
    <td>Становити – бути складником чогось; являти собою щось. «Орні землі з давніх-давен становили на території Гуцульщини незначну частину її земельних угідь» (з газети).</td>
    <td>Складати – розміщувати що-небудь у певному порядку, з’єднуючи частини в ціле. Складати дрова, складати доповідь (рівняння, уявлення).</td>
  </tr>
  <tr>
    <td>44. Cтримувати і утримувати</td>
    <td>Стримувати – уповільнювати рух кого-, чого-небудь; протистояти натискові когось, чогось; не давати чомусь виявлятися повною мірою тощо. Стримувати коня, стримувати натовп, стримувати ридання.</td>
    <td>Утримувати – 1. Тримати когось, щось, не даючи впасти; уповільнювати просування когось, чогось; просити когось залишитися; не віддавати ворогові позиції і т. ін. Утримувати воза, утримувати дітей у хаті, утримувати плацдарм.<br>
2. Забезпечувати кого-небудь засобами до існування; бути власником якогось закладу, підприємства тощо. Утримувати родину, утримувати пансіонат.</td>
  </tr>
  <tr>
    <td>45. Сусідній і сусідський</td>
    <td>Сусідній – розміщений поруч, поблизу когось, чогось; який мешкає поряд. Сусіднє село, сусідня кімната, сусідня країна, сусідній парк.</td>
    <td>Сусідський – що стосується сусіда, складається із сусідів. Сусідське подвір’я, сусідська родина, сусідський город.</td>
  </tr>
  <tr>
    <td>46. Тактовний і тактичний</td>
    <td>Тактовний (від такт) – який володіє чуттям міри, вмінням поводитися, як годиться вихованій людині. Тактовне пояснення, тактовний керівник.</td>
    <td>Тактичний – який стосується тактики, цебто сукупності прийомів або способів, використовуваних для досягнення мети чи здійснення певної бойової операції. «Відступ міг диктуватися і тактичними міркуваннями» (Іван Ле). Тактичне мистецтво, тактична боротьба, тактична схема, тактична перевага, тактичний маневр, тактичний прорахунок.</td>
  </tr>
  <tr>
    <td>47. Тамувати і гамувати</td>
    <td>Тамувати – стримувати плин, рух чого-небудь; не давати чомусь виявлятися повною мірою.<br>
    Вживається зі словами: кров, сльози, кашель, плач, сміх, стогін, страх, дихання і под. «Навіть поранені тамували стогін у собі» (Олесь Гончар).</td>
    <td>Гамувати – втихомирювати, припиняти щось. Виступає у сполученні з лексемами: (гамувати) спрагу, стукіт серця, холод, хвилювання; ворогів, розбишак, непокірних, сварливих тощо.</td>
  </tr>
  <tr>
    <td>48. Уява й уявлення</td>
    <td>Уява – здатність образно створювати або відтворювати предмет у думках, свідомості. Як синонім до слова фантазія найчастіше виступає у зворотах: уява малює, в уяві постає (оживає), уява працює, робота уяви, викликати в уяві, спливати в уяві. Уживається також зі словами: багата, буйна, дитяча, збуджена, мимовільна, поетична, творча, художня, убога, хвора, людини, письменника, митця; плід уяви, сила уяви тощо.</td>
    <td>Уявлення – розуміння чого-небудь, знання, яке грунтується на основі попереднього досвіду; чуттєво-наочний образ предметів або явищ дійсності, що зберігається і відтворюється в свідомості людини поза безпосереднім впливом їх на органи чуття. Вживається зі словами: загальне, зорове, наше, неточне, повне, помилкове, правильне, релігійне, чітке, про мистецтво, про розвиток суспільства; давати уявлення, зберігати уявлення, складати уявлення, спростовувати уявлення і т. ін.</td>
  </tr>
  <tr>
    <td>49. Хутровий і хутряний</td>
    <td>Хутровий – пов’язаний із розведенням, добуванням, обробкою, торгівлею хутра. Хутровий звір, сировина, промисловість, промисел, фабрика, цех.</td>
    <td>Хутряний – виготовлений, пошитий із хутра. Хутряний комір, одяг, шубка, шапка.</td>
  </tr>
  <tr>
    <td>50. Цегляний і цегельний</td>
    <td>Цегляний – виготовлений, зроблений із цегли. Цегляна споруда, стіна, ворота, поріг, будинок.</td>
    <td>Цегельний – який виробляє цеглу або призначений для її виробництва.<br>
    Цегельний завод, промисловість, виробництво, піч.</td>
  </tr>
  <tr>
    <td>51. Ширина і широта</td>
    <td>Ширина – протяжність чогось у поперечнику. Ширина річки, ширина автомагістралі.</td>
    <td>Широта – 1. Властивість широкого. Широта зацікавлень, широта кругозору.<br>
    2. Відстань від екватора по меридіану, виражена в градусах. Рослини різних широт.</td>
  </tr>
  <tr>
    <td>52. Шкірний і шкіряний</td>
      <td>Шкірний – який стосується шкіри (зовнішнього покриву людини).<br>
      Шкірний рубець, чутливість, хвороба, диспансер.</td>
    <td>Шкіряний – виготовлений зі шкіри, оздоблений шкірою, призначений для виготовлення шкіри.<br>
    Шкіряна промисловість, сировина, пальто, чемодан, м’яч.</td>
  </tr>
</table>