#Складні випадки визначення частин мови

<table>
  <tr><td><i>Порада</i></td><td><i>Коментарі</i></td><td><i>Приклади</i></td></tr>
  <tr><td>прийменник = «ПРИ ІМЕННИКові»</td><td>
<p>Прийменник пов’язаний із іменною частиною мови (іменником, прикметником, числівником, займенником).</p>
<p>Установити цей зв’язок допоможе питання.</p>
<p>Якщо пов’язаний із дієсловом, – це прислівник.</p>
</td><td><p><b><i>Неподалік</i></b> (чого?) пагорба росло дерево 
(пагорб – іменник; «при ньому» → прийменник <i>неподалік</i>).</p>

<p>Хлопець стояв <b><i>неподалік</i></b> (<i>неподалік</i> – прислівник).</p></td></tr>
  <tr><td>сполучник «сполучає»</td><td><p>Сполучник поєднує (сполучає) однорідні члени речення та частини складного речення.</p>
<p>Щоб відрізнити сполучник у підрядному реченні від сполучного слова (займенника чи прислівника), пробуємо перетворити речення на питальне; якщо така заміна можлива – сполучне слово (займенник, прислівник), якщо ні – сполучник.</p>
<p>Якщо слово ЩО можна замінити словами ЯКИЙ, ЯКА, ЯКЕ, ЯКІ – це займенник; якщо ні – сполучник.</p>
<td><p>Друг <b><i>і</i></b> подруга почали навчатися(<i>і</i> – сполучник).</p>
<p>Чи радився ти з друзями, <b><i>коли</i></b> варто починати готуватися до ЗНО
(<i>коли</i> – прислівник; можна перетворити на питальне речення: <i>Коли варто починати готуватися до ЗНО?</i>).</p>
<p><b><i>Якби</i></b> ти раніше почав готуватися до ЗНО, то мав би кращий результат
(<i>якби</i> – сполучник, це речення не можна перетворити на питальне).</p>
<p>Бачу друга, <b><i>що</i></b> готується до ЗНО
(<i>що</i> – займенник; можна замінити на <i>…який готується до ЗНО</i>).</p>
<p>Я знаю, <b><i>що</i></b> я нічого не знаю
(<i>що</i> – сполучник).</p></td></tr>
  <tr><td>частка (при дієслові)</td><td>Частка в реченні найчастіше пов’язана з дієсловом, вона надає йому додаткових значень.
</td><td><b><i>Не</i></b> буду писати. Хотів <b><i>би</i></b> писати. (не, би – частки).</td></tr>
  <tr><td>можна, треба, потрібно, слід, варто, неможливо, повинен</td><td>Це присудкові <b>прислівники</b>. Вони незмінні й уживаються в структурі складеного дієслівного присудка.</td><td><b><i>Варто прочитати</i></b> цю книгу
(<i>варто</i> – прислівник).</td></tr>
  <tr><td>навіть, уже, таки</td><td>Це обмежувально-видільні <b>частки</b>.</td><td>Я робитиму це <b><i>навіть</i></b> тоді, коли хтось проти
(<i>навіть</i> – частка).</td></tr>
  <tr><td>вигук (етикетні слова)</td><td>Вигуками є не лише звуконаслідування: <i>кукуріку! ха-ха-ха!</i>; заклики, сигнали: <i>цить! тс-с!</i>; вираження почуттів і переживань: <i>ах! ой! ого!</i>, а й слова зі сфери мовного етикету: <i>будь ласка! на добраніч! дякую! алло!</i></td><td><b><i>Перепрошую</i></b>, я не хотів цього робити
(<i>перепрошую</i> – вигук).</td></tr>
</table>
<br>
<quiz name="Запитання та завдання">
<question>
        <p>Прийменник є в кожному реченні, ОКРІМ</p>
        <answer correct> Між нами є щось таке, ніби приязнь.</answer>
        <answer> Не можна думати, що ти нічого не вартий.</answer>
        <answer> Для мене це принципове питання.</answer>
        <answer> Я не здатен на підлість.</answer>
        <answer> Без минулого немає майбутнього.</answer>
    </question>
  <question>
        <p>Частки НЕМАЄ в реченні</p>
        <answer> Завжди хотів навчитися радіти крізь сльози.</answer>
        <answer correct> Розум за гроші не купиш.</answer>
        <answer> Зробити б це завдання якнайшвидше!</answer>
        <answer> Робила ж усе якісно.</answer>
        <answer> От де правильна відповідь!</answer>
    </question>
    <question>
        <p>Вигук є в реченні</p>
        <answer> Нізащо на це не погоджуйтеся!</answer>
        <answer> Варто бути мудрішими.</answer>
        <answer> Навіть не просіть!</answer>
        <answer> Вона ж це не схвалить.</answer>
        <answer correct> Перепрошую, ніхто не питав вашої думки.</answer>
    </question>
</quiz>

