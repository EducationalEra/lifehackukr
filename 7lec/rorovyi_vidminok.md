#ВІДМІНКОВІ ЗАКІНЧЕННЯ ІМЕННИКІВ
<center><b>Родовий відмінок (кого? чого?)</b></center>
<table>
  <tr><td colspan="2"><center><i>Однина</i></center></td></tr>
  <tr><td width="50%"><center><h3>-а (-я)</h3></center>назви істот; конкретні, чітко окреслені предмети й поняття</td>
    <td><center><h3>-у (-ю)</h3></center>назви неістот; абстрактні, збірні, нечітко окреслені предмети й поняття</td></tr>
  <tr><td>1. <b>Населені пункти (зокрема, міста):</b> Лондона, Парижа, Конотопа<br>
<b>АЛЕ:</b> Кривого Рогу, Кам’яного Броду, Широкого Яру (друга частина співзвучна з загальною назвою, що має закінчення -у)</td>
<td><b>Географічні назви, крім населених пунктів:</b> Ірану, Афганістану, Єгипту, Криму, Донбасу, Байкалу<br>
<b>АЛЕ:</b> ІртишА, СивашА, ДністрА, ДінцЯ – наголос</td></tr>
  <tr><td valign="top">2. <b>Терміни точних наук (зокрема, мовознавства):</b> атома, вектора, інтеграла, ромба, синуса, катода, суфікса, займенника</td>
    <td><b>2. Літературознавчі терміни; терміни, що означають процеси,  явища:</b> сюжету, альманаху; аналізу, синтезу, імпульсу, ферменту, електролізу</td></tr>
  <tr><td>3. <b>Архітектурні деталі:</b> карниза, еркера, портика<br>
<b><i>будиночка, сарайчика, майданчика</i></b><br>

ліска, провулка, ярка <b>(форми з -К-)</b></td>
<td>3. <b>Назви зі значенням місця і простору:</b> поверху, залу, універмагу, степу;
будинку, сараю, майдану<br>
<b>АЛЕ:</b> хлівА, гаражА, млинА – наголос;</td></tr>
  <tr><td>4. <b>Частини тіла:</b> зуба, суглоба, шлунка<br>
<b>АЛЕ:</b> мозку</td><td>4. <b>Почуття та стани організму:</b> болю, жаху, сміху, суму</td></tr>
  <tr><td>5. <b>Міри довжини, ваги, часу, числові та грошові назви:</b> метра, гектара, грама, літра, понеділка, долара</td>
    <td>5. <b>Назви речовин і матеріалів:</b> граніту, базальту, меду, піску, кисню, водню</td></tr>
  <tr><td>6. <b>Назви дерев:</b> горіха, дуба, каштана, клена, явора</td>
    <td>6. <b>Назви рослин (крім дерев):</b> барвінку, бузку, звіробою, щавлю, ячменю</td></tr>
  <tr><td>7. <b>Конкретні предмети:</b> рушника, компаса, брелока, бюлетеня, мотора</td>
    <td>7. <b>Абстрактні та збірні назви:</b> гуманізму, інтелекту, імпульсу, батальйону, хору</td></tr>
  <tr><td><center><b>ЗВЕРНІТЬ УВАГУ! Слів із закінченням <br> -у, -ю більше.<br>НЕ ЗАБУВАЙ стежити за наголосом і значенням!</b></center></td>
    <td>8. <b>Назви ігор і танців:</b> футболу, тенісу, вальсу, фокстроту<br>
<b>АЛЕ:</b> гопакА, квачА, козакА – наголос.<br><br>
9. <b>Явища природи:</b> вітру, дощу, грому, туману, снігу, морозу
</td></tr>
  <tr><td colspan="2"><center><b>Деякі іменники мають різні закінчення залежно від значення</b></center><br>
акта (документ) – акту (дія), алмаза (коштовний камінь) – алмазу (мінерал), 
Амура (бог кохання) – Амуру (річка), апарата (прилад) – апарату (установа), 
блока (частина споруди, машини) – блоку (об’єднання), вала (деталь машини) – валу (насип), елемента (конкретне) – елементу (абстрактне), 
клина, пояса (предмет) – клину, поясу (просторове поняття), 
інструмента, каменя, буряка (одиничне) – інструменту, каменю, буряку (збірне), 
листопада (місяць) – листопаду (опадання листя), рахунка (документ) – рахунку (дія) й інші.</td></tr>
  <tr><td colspan="2"><center><b>Іменники з кінцевим основи –р</b></center></td></tr>
  <tr><td colspan="2"><b>Тверда, мішана групи: -а</b> (комара, снігура, хабара, панцира, пастора, кучера (візника); газетяра).<br>
<b>М’яка група: -я</b> (єгеря, якоря, вівтаря, паламаря, пастиря, Псалтиря, гончаря, вівчаря, кучеря (волосся), кухаря).<br><br>
<center><i>Примітка. Як визначити групу див. «Орудний відмінок».</i></center></td></tr>
</table>

<br>
<table>
  <tr><td colspan="4"><center><i>Множина</center></i></td></tr>
  <tr><b><td><center>Відміна</center></td><td><center>нульове закінчення</center></td><td><center>-ів, -їв</center></td><td><center>-ей</center></td></b></tr>
  <tr><td class="row-span" rowspan="2"><b><center>І</center></b></td><td>круч, веж, бур, вафель, підошов, мітел, гривень, воєн і війн, сосон і сосен</td>
    <td>суддів, гайдамаків, старостів (але старост – про керівних осіб)</td><td class="row-span" rowspan="2">статей, свиней, попадей, сімей</td></tr>
  <tr><td colspan="2"><b>УВАГА! Деякі іменники мають паралельні форми:</b><br>
мамів і мам, бабів і баб, губів і губ, легенів і легень</td></tr>
  <tr><td class="row-span" rowspan="2"><b><center>ІІ</center></b></td><td>
1) <b>більшість іменників середнього роду:</b> сіл, вікон, ден (від дно), знань, облич, узбереж, піддаш, пліч (або плечей); <br>
2) <b>іменники чоловічого роду, які в множині втрачають суфікс -ин- (киянин – кияни):</b> киян, болгар, бояр, татар, галичан, молдован, заробітчан, громадян, львів’ян, селян.
</td><td>1) <b>більшість іменників чоловічого роду:</b> грамів, вольтів, партизанів, татів, солдатів, грузинів, осетинів, апельсинів, помідорів…<br>
2) <b>деякі іменники середнього роду:</b> морів, полів (і піль), іклів, відкриттів, почуттів, життів, подвір’їв, верхів’їв, міжгір’їв, сузір’їв, прислів’їв.</td><td class="row-span" rowspan="2" bgcolor="#CFCFCF"><center>–</center></td></tr>
  <tr><td colspan="2"><center><b>УВАГА! Закінчення деяких іменників залежить від значення:</b></center><br>
<i>чоловік</i> (осіб) і <i>чоловіків</i> (осіб лише чоловічої статі);<br>
<i>хазяїв</i> (чоловіків) і <i>хазяїнів</i> (господарів).</td></tr>
  <tr><td><center><b>ІІІ</b></center></td><td bgcolor="#CFCFCF"><center>–</center></td><td bgcolor="#CFCFCF"><center>–</center></td><td>тіней, відомостей, верфей, осей (від <i>вісь</i>)</td></tr>
  <tr><td><center><b>IV</b></center></td><td>гусят, курчат, щенят, імен, племен</td><td bgcolor="#CFCFCF"><center>–</center></td><td bgcolor="#CFCFCF"><center>–</center></td></tr>
  <tr><td colspan="4"><center><b>Множинні іменники можуть мати всі три закінчення:</b></center><br>
1) <b>нульове:</b> роковин, запросин, канікул, воріт, лещат, ножиць, конопель, Альп, Апеннін, Балкан, Карпат, Сум, ночов і ночв;<br>
2) <b>-ів:</b> зборів, курсів, терезів, окулярів, джинсів, консервів, шортів, мокасинів, граблів і грабель, шароварів і шаровар;<br>
3) <b>-ей:</b> людей, дітей, дверей, гастролей, грошей, сіней.
</td></tr>
</table>

<quiz name="Запитання та завдання">
<question>
        <p>Закінчення -а (-я) у формі родового відмінка однини мають усі іменники в рядку</p>
        <answer> спізнення рейс.., не добрав одного кілограм.., вичитав із підручник..</answer>
        <answer correct> із першого вагон.., вулиці Лондон.., зібрали з гектар..</answer>
        <answer> кілька літрів бензин.., приміщення театр.., будова атом..</answer>
        <answer> прибув з Іран.., не поставив апостроф.., основи світогляд..</answer>
        <answer> води Дінц.., секція футбол.., 13 листопад..</answer>
    </question>
  <question>
        <p>Закінчення -у (-ю) у формі родового відмінка однини мають усі іменники в рядку</p>
        <answer> дуб, гай, ключ, вітер</answer>
        <answer> мармур, прогрес, Буг, протон</answer>
        <answer correct> сон, цукор, вогонь, Байкал</answer>
        <answer> грім, Париж, прогрес, бузок</answer>
        <answer> Ліван, Кавказ, мозок, займенник</answer>
    </question>
</quiz>