#Стилі сучасної української літературної мови
<table>
	<tr>
		<td>
			<cenetr><b>Стиль</b></center>
		</td>
		<td>
			<cenetr><b>Основне призначення</b></center>
		</td>
		<td>
			<cenetr><b>Ознаки</b></center>
		</td>
		<td>
			<cenetr><b>Жанри</b></center>
		</td>	
	</tr>
	<tr>
		<td>
			<b>Художній</b> – 
це мова художньої літератури
		</td>
		<td>
			різнобічний вплив на думки і почуття людей за допомогою художніх образів
		</td>
		<td>
			<ul>
				<li>емоційність,</li>
				<li>образність,</li>
				<li>експресивність.</li>
			</ul>	
			На лексичному рівні в ньому вживається все словникове багатство української мови. Художньо-літературне мовлення багате на епітети, метафори, порівняння й  ін. зображувальні засоби. Із певною художньою метою можуть уживатися діалектна та професійна лексика, фразеологізми.
Художній стиль послуговується різними типами речень за будовою, метою висловлювання, за відношенням змісту речення до дійсності.
		</td>	
		<td>
			трагедія, комедія, драма, роман, повість, оповідання, новела, поема, вірш й ін.
		</td>	
	</tr>
	<tr>
		<td>
			<b>Офіційно-діловий</b> – це мова ділових паперів, що використовуються в офіційному спілкуванні між державами, установами, приватною особою і установою і регулюють їх ділові взаємини
		</td>
		<td>
			регулювання офіційно-ділових відносин
		</td>
		<td>
			<ul>
				<li>наявність реквізитів, що мають певну черговість,</li>
				<li>однозначність формулювань,</li>
				<li>точність,</li>
				<li>послідовність викладу фактів, </li>
				<li>гранична чіткість висловлювання,</li>
				<li>наявність усталених мовних зворотів <i>(у зв’язку з, відповідно до, з метою, згідно з…)</i>,</li>
				<li>певна стандартизація початків і закінчень документів.</i>,</li>
			</ul>
			Лексика стилю здебільшого нейтральна, уживається в прямому значенні. Залежно від того, яку саме галузь суспільного життя обслуговує офіційно-діловий стиль, він може містити суспільно-політичну, професійно-виробничу, науково-термінологічну лексику. Синтаксис стилю характеризується вживанням речень різної будови з прямим порядком слів; запроваджується поділ тексту на пункти, підпункти.
		</td>
		<td>
			закон, кодекс, устав, наказ, оголошення, доручення, розписка, протокол, акт, інструкція, лист, список, перелік, накладна тощо, а також виступи на зборах, наради, прес-конференції, бесіди з діловими партнерами
		</td>	
	</tr>
	<tr>
		<td>
			<b>Науковий</b> – різновид літературної мови, що обслуговує сферу й потреби науки
		</td>
		<td>
			пізнання та інформування мовців
		</td>
		<td>
			Точність, логічність, інформативна насиченість, об’єктивність й аргументованість викладу, відсутність образності. 
Широке використання науково-термінологічної лексики, слів із абстрактним значенням і слів іншомовного походження. Членування тексту на розділи, підрозділи, параграфи, введення формул, таблиць, діаграм.
		</td>
		<td>
			Дисертація, монографія, наукова стаття, підручник, посібник, анотація тощо.
		</td>	
	</tr>
	<tr>
		<td><b>Публіцистичний (стиль масової інформації, стиль мас-медіа)</b> – це функціональний різновид літературної мови, яким послуговуються в засобах масової інформації (газетах, часописах, пропагандистських виданнях)
		</td>
		<td>
			обговорення, відстоювання і пропаганда важливих суспільно-політичних ідей, формування відповідної громадської думки, сприяння суспільному розвитку
		</td>
		<td>
			популярний, чіткий виклад, орієнтований на швидке сприймання повідомлень, на стислість і зрозумілість інформації, використання суспільно політичної лексики: <i>державність, громадянин, поступ, єдність, національна ідея, актуальність</i> тощо. Типовими є емоційно забарвлені слова, риторичні запитання, повтори, фразеологічні одиниці, що зумовлюють емоційний вплив слова. Тон мовлення пристрасний, оцінний.
		</td>
		<td>
			виступ, нарис, публіцистична стаття, памфлет, фейлетон, дискусія, репортаж
		</td>	
	</tr>
	<tr>
		<td>
			<b>Розмовний</b>  –  обслуговує офіційне й неофіційне спілкування
людей, їх побутові потреби
		</td>
		<td>
			обмін інформацією, думками, враженнями, прохання чи надання допомоги, виховний вплив
		</td>
		<td>
			широке використання побутової лексики, фразеологізмів, емоційно забарвлених і просторічних слів, звертань, вставних слів і словосполучень, неповних речень. Для
розмовно-побутового мовлення характерне порушення літературних
норм, уживання русизмів, вульгаризмів, жаргонізмів, неправильна вимова слів.
		</td>
		<td>
		</td>	
	</tr>
	<tr>
		<td>
			<b>Конфесійний</b> – стильовий різновид української мови, що обслуговує релігійні потреби суспільства
		</td>
		<td>
			вплив на душевні переживання людини
		</td>
		<td>
			Мова багата на епітети, порівняння, метафори, слова з переносним значенням.
Для підкреслення урочистості використовуються речення зі зворотним порядком слів, поширені повтори слів.
		</td>
		<td>
			Біблія, житія, апокрифи, проповіді, послання, молитви, тлумачення Святого Письма
		</td>	
	</tr>	
</table>	